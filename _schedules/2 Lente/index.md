# Datarepresentaties, tools en technieken<br><small>Studiewijzer, Lente 2023</small>

In dit vak maak je kennis met verschillende platforms om programmeerproblemen aan te pakken. Dit is een breed vak met een focus op het gebruiken tools en technieken uit de professionele software-wereld. De platforms zijn geschikt om uiteenlopende problemen te benaderen, van dataverwerking tot aan webprogrammeren. Soms gebruik je één platform voor een probleem en soms kun je er meerdere samen gebruiken. Daarnaast raak je bekend met Unix en allerlei verschillende command-line tools zodat je steeds beter grip hebt op jouw ontwikkelomgeving.


## Voorkennis

Je kunt dit vak parallel aan Programmeren 1 volgen, of nadat je Programmeren 1 hebt gehaald.


## Onderwerpen

We behandelen uiteenlopende onderwerpen in modules 0 t/m 7:

0. **Schakelingen.** Kennismaken met elektronische schakelingen waarop computers gebaseerd zijn en oefenen met het maken van schakelingen om berekeningen te doen.
1. **Computers.** Kennismaken met standaard computerhardware en software, en de geschiedenis van het vakgebied. Een eerste start met gebruik van de command line.
2. **Besturingssystemen.** Kennismaken met de onderdelen van besturingssystemen, bestandssystemen en security-aspecten. Een uitgebreide verkenning van de UNIX-shell.
3. **Representaties.** Een overzicht van allerlei soorten informatie die in een computer kunnen worden gerepresenteerd. Oefenen met binaire bestanden en bestandsformaten.
4. **Text processing.** Kennismaken met reguliere expressies en zoeken in teksten. Kennismaking met het CSV-dataformaat en gebruik van UNIX-tools om deze te filteren en te manipuleren.
5. **Web development.** Leren schrijven van HTML en het toepassen van stijlen via CSS. Je maakt een eigen homepage als project.
6. **Internet.** Studie van de werking van internet. Kennismaking met het JSON-formaat. Oefenen met het verkrijgen van data uit semi-gestructureerde websites.
7. **Databases.** Kennismaken met de relationele manier om data vast te leggen. Oefenen met het schrijven van SQL-queries om interessante data uit een database te halen.
{: start="0"}

Module 0 loopt dwars door de andere modules heen in de studieweken 2, 3 en 4. Hiervoor word je ingedeeld in een vaste practicumgroep met een vaste tijd.


## Deadlines

**Voor studenten die tegelijk Programmeren 1 volgen:**

Deze studenten doen de fulltime Minor Programmeren. In principe hou je het dagschema aan zoals dat in het lokaal hangt. Een beetje schuiven is geen probleem. Opdrachten kunnen na **vrijdag 16:59** niet meer ingeleverd worden voor punten.

**Voor studenten die alleen Datarepresentaties volgen:**

De harde deadline is op **maandag om 12:59**. Na die tijd kun je geen punten meer krijgen voor het inleveren van opdrachten. Je kunt het dagschema van de fulltime-studenten bekijken om een indicatie te krijgen van de verwachte studielast per opdracht, maar plan het vooral zelf.


## Docenten en assistenten

De docenten bij dit vak zijn Simon Pauw, Edwin Steffens en Martijn Stegeman. Mayla Kersten geeft de werkgroep op maandag voor parttime-studenten. Je kunt ze bereiken via e-mail op <help@mprog.nl>. Daarnaast zijn er veel student-assistenten, die de cursus goed kennen en jou gaan helpen op de momenten dat het nodig is. Je vindt ze elke werkdag in lokaal L0.09 (parttimers zijn doorgaans welkom vanaf 13:00 uur).


## Minimumeisen

Alle opdrachten netjes af en werkend inleveren is de basiseis om het vak te halen. Daarnaast is het nodig dat je *zichtbaar* actief meedoet en leert van het vak. Dat doe je onder andere op de volgende manieren:

1. meedoen aan alle drie de PIDAC-practica
1. minimaal één middag per week langskomen
1. actief vragen stellen aan de assistenten


## Eindcijfer

Voor deze cursus kun je 48 punten halen. Om de punten te krijgen moet je in ieder geval de opdracht naar verwachting doen, en in sommige gevallen moet je ook bij het tentamen laten zien dat je de stof voldoende beheerst.

Op het tentamen worden 5 onderwerpen onafhankelijk van elkaar getoetst. Je kunt bijvoorbeeld bij het tentamen het onderdeel "UNIX basis" halen en daarmee de hieronder vermelde 3 punten voor de opdracht "UNIX deel 1" krijgen.

| Module             | Opdracht              | Vorm      | Punten | Tentamen     |
|--------------------|-----------------------|-----------|--------|--------------|
| Computers          | Hardware              | schrijven | 1      |              |
|                    | Computing             | schrijven | 1      |              |
|                    | Binair tellen         | oefenen   | 1      |              |
|                    | UNIX deel 1           | oefenen   | 3      | UNIX basis   |
|--------------------|-----------------------|-----------|--------|--------------|
| Besturingssystemen | Beveiliging           | schrijven | 1      |              |
|                    | Besturingssystemen    | schrijven | 1      |              |
|                    | Bestandssystemen      | schrijven | 1      |              |
|                    | UNIX deel 2           | oefenen   | 3      |              |
|--------------------|-----------------------|-----------|--------|--------------|
| Representaties     | Multimedia            | schrijven | 1      |              |
|                    | Binaire representatie | oefenen   | 1      |              |
|                    | Tekstcodering         | oefenen   | 1      |              |
|                    | Bestandsformaten      | opdracht  | 3      |              |
|--------------------|-----------------------|-----------|--------|--------------|
| Text processing    | Reguliere expressies  | oefenen   | 3      | Regex + grep |
|                    | CSV                   | oefenen   | 1      | Data tools   |
|                    | UNIX tools            | oefenen   | 2      | Data tools   |
|--------------------|-----------------------|-----------|--------|--------------|
| Web                | Web development       | schrijven | 1      |              |
|                    | Homepage              | opdracht  | 5      |              |
|--------------------|-----------------------|-----------|--------|--------------|
| Internet           | Internet              | schrijven | 1      |              |
|                    | JSON                  | oefenen   | 1      |              |
|                    | cURL                  | oefenen   | 1      |              |
|                    | Scraping              | oefenen   | 3      | Scraping     |
|--------------------|-----------------------|-----------|--------|--------------|
| Databases          | Movies                | oefenen   | 3      | Databases    |
|                    | Fiftyville            | oefenen   | 3      | Databases    |
|--------------------|-----------------------|-----------|--------|--------------|

De PIDAC-practica geheel doen op locatie levert de resterende 6 punten op.

Bovenstaande puntentelling kan nog enigszins gewijzigd worden in de loop van de weken, maar het principe blijft dat voor een flink deel van de punten ook het tentamen voldoende gemaakt moet worden om ze te kunnen krijgen.

Als je een opdracht niet op tijd inlevert krijg je 0 punten.

<!-- ## Cijfers

Dit is een breed vak met uiteenlopende onderwerpen en opdrachtsvormen. Voor alle modules kun je in totaal 6 punten halen, dus ze wegen allemaal gelijk. De opdrachten worden op verschillende manieren nagekeken en het aantal te halen punten varieert.

### Schrijfopdrachten (beoordeling op diepgang)

Er zijn diverse opdrachten waaarin een aantal open vragen een rol spelen. Het doel is hier om de stof te verkennen en jezelf te verdiepen. Dat je daarmee bezig bent geweest, en misschien zelfs dat het gelukt is, kun je aantonen in je antwoorden. Voor deze opdrachten worden als volgt punten toegekend:

0. Niet of te laat ingeleverd, of ontbrekende of onserieuze antwoorden, of wat daarmee equivalent is.
1. Alle vragen zijn beantwoord, overwegend kortaf of beperkt tot een eenvoudige opsomming. Mogelijk is er een keertje sprake van incorrecte terminologie of matige zinsconstructie.
2. Alle vragen zijn beantwoord, met overwegend uitgebreide antwoorden, consistent gebruik van terminologie, uitleg van termen om begrip zichtbaar te maken, verbanden tussen onderdelen gelegd, en een vertaling naar concrete, kloppende voorbeelden.
{:start="0"}

### Korte antwoorden (beoordeling op inzet en correctheid)

Sommige opdrachten met open vragen zijn redelijk rechttoe-rechtaan. Hier kun je één of twee punten mee verdienen --- het aantal staat bij de opdracht.

(0 punten) Je krijgt dan helemaal geen punten als het niet of te laat is ingeleverd, of één of meer ontbrekende of onserieuze antwoorden bevat. Ook geen punten als de beschrijving van je leerproces onvoldoende is.

(1, 2 of 3 punten) Je krijgt de punten als je duidelijke antwoorden geeft die in de basis kloppen, met ruimte voor een klein aandeel fouten (ongeveer een tiende). Hoeveel punten je krijgt hangt af van het gewicht van de opdracht. -->

## Vragen stellen

Tijdens dit vak zul je vaak de hulp inroepen van de assistenten en medestudenten. Er zijn diverse opties voor het stellen van vragen. De beste optie hangt af van het soort vraag dat je wil stellen.

**Assistentie:** direct contact met een assistent, voor hulp bij programmeren.

* hulp op locatie (lokaal L0.09)
* je weet niet waar te beginnen of een onvindbare bug, of alles loopt vast
* moeite met verzinnen oplossing
* dagelijks beschikbaar
* parttime-studenten vanaf 13 uur

**Werkgroep parttime:** contact met je mentor.

* terugblik opdrachten
* vooruitkijken naar het nieuwe onderwerp
* maken van een persoonlijke planning
* meedenken over grote problemen met het vak
* individuele hulp

**Spreekuur en e-mail:** contact met de docenten.

* maken van persoonlijke planningsafspraken
* meedenken over grote problemen met het vak
* officiële zaken zoals deadlines en cijfers
* administratie na afloop van het vak
* mail <help@mprog.nl> of kom langs tijdens het spreekuur


## Aanwezigheid

Aanwezigheid bij jouw geroosterde werkcollege is verplicht, en het aanwezig zijn bij de 3 practica ook. Ben je niet systematisch aanwezig of doe je niet systematisch mee, dan kun je het vak **niet** halen. Denk daarbij aan wegblijven van de colleges zonder overleg, of tijdelijk niet inleveren zonder overleg. Je kunt natuurlijk wel op elk moment proberen alsnog te overleggen, maar hou er rekening mee dat je uiteindelijk toch volledig zult moeten meedoen om het vak te kunnen halen.


## Samenwerken

Je mag met je medestudenten (en anderen) communiceren in het Nederlands of Engels over je werk in deze cursus, maar niet in de vorm van meer dan een paar regels JavaScript, HTML en dergelijke talen. Als je twijfelt of je manier van werken in deze correct is, neem gerust contact op met de docenten.


### Citeren en hulpbronnen

Je mag gerust op het web zoeken naar uitleg die verder gaat dan de colleges en andere materialen die in de cursus bijgeleverd zijn, en je mag op zoek naar oplossingen voor technische problemen waar je tegenaan loopt.

Je mag niet op zoek naar daadwerkelijke **antwoorden en oplossingen** voor opdrachten uit het vak. Kom je er niet uit met een opdracht, dan moet uitgezocht worden waar het probleem ligt. Jij moet daar zelf het voortouw in nemen. Vraag dus hulp als je het nodig hebt, ook als het eigenlijk te laat is.

Spreek je docent of assistent aan en zeg "ik weet niet hoe ik nu verder moet". Je docent vraagt dan "wat heb je al gelezen of gedaan?". Vanuit daar ga je kijken wat je nog nodig hebt om de opdracht goed te kunnen doen.

Als je een kort tekst- of codefragment overneemt als onderdeel van jouw zelfbedachte oplossing, dan moet je altijd een precieze bronvermelding doen. Het moet exact duidelijk zijn welk idee je overneemt en van welke bron het komt.


### Officiële regels

Wat betreft fraude en plagiaat volgen we in deze cursus de richtlijnen van de Universiteit van Amsterdam en de werkwijze van de bachelor Informatica. De richtlijnen kun je [hier vinden](vraag ernaar als de link niet werkt).

[hier vinden]: http://student.uva.nl/az/a-z-lijst/a-z-lijst/content/folder/fraude-plagiaat-en-bronvermelding/plagiaat-en-fraude.html


## Herkansen

Bij dit vak gaat herkansen vooral over de situatie waarin je stopt met opdrachten maken of erg gaat achterlopen. Het is ook als herkansing namelijk niet mogelijk opdrachten nog in te leveren na de deadlines die genoemd zijn in deze studiewijzer.

Herkansen kan daarom de eerstvolgende keer dat het vak wordt gegeven in het **volgende semester**. Als opdrachten aangepast worden dan moet je die altijd opnieuw maken en inleveren. Opdrachten die niet veranderen en al nagekeken zijn mag je niet opnieuw inleveren.
