# Datarepresentaties, tools en technieken<br><small>Studiewijzer, Lente 2024</small>

In dit vak maak je kennis met verschillende platforms om programmeerproblemen aan te pakken. Dit is een breed vak met een focus op het gebruiken tools en technieken uit de professionele software-wereld. De platforms zijn geschikt om uiteenlopende problemen te benaderen, van dataverwerking tot aan webprogrammeren. Soms gebruik je één platform voor een probleem en soms kun je er meerdere samen gebruiken. Daarnaast raak je bekend met UNIX en allerlei verschillende command-line tools zodat je steeds beter grip hebt op jouw ontwikkelomgeving.


## Voorkennis

Je kunt dit vak parallel aan Programmeren 1 volgen, of nadat je Programmeren 1 hebt gehaald. Er is geen verdere voorkennis vereist.


## Onderwerpen en aanpak

Het vak is opgedeeld in acht modules.

0. **Schakelingen met PIDAC.** Kennismaken met elektronische schakelingen waarop computers gebaseerd zijn en oefenen met het maken van schakelingen om berekeningen te doen.
1. **Computers.** Kennismaken met standaard computerhardware en software, en de geschiedenis van het vakgebied. Een eerste start met gebruik van de command line.
2. **Besturingssystemen.** Kennismaken met de onderdelen van besturingssystemen, bestandssystemen en security-aspecten. Een uitgebreide verkenning van de UNIX-shell.
3. **Representaties.** Een overzicht van allerlei soorten informatie die in een computer kunnen worden gerepresenteerd. Oefenen met binaire bestanden en bestandsformaten.
4. **Text processing.** Kennismaken met reguliere expressies en zoeken in teksten. Kennismaking met het CSV-dataformaat en gebruik van UNIX-tools om deze te filteren en te manipuleren.
5. **Web development.** Leren schrijven van HTML en het toepassen van stijlen via CSS. Je maakt een eigen homepage als project.
6. **Internet.** Studie van de werking van internet. Kennismaking met het JSON-formaat. Oefenen met het verkrijgen van data uit semi-gestructureerde websites.
7. **Databases.** Kennismaken met de relationele manier om data vast te leggen. Oefenen met het schrijven van SQL-queries om interessante data uit een database te halen.
{: start="0"}

Module 0 loopt dwars door de andere modules heen in de tweede helft van het vak. Hiervoor word je ingedeeld in een vaste practicumgroep met een vaste tijd.


## Docenten en vragen stellen

De docenten bij dit vak zijn Simon Pauw, Edwin Steffens en Martijn Stegeman. Je kunt ze bereiken via e-mail op <help@mprog.nl>. Daarnaast zijn er veel student-assistenten, die de cursus goed kennen en jou gaan helpen op de momenten dat het nodig is.

**Assistentie:** direct contact met een assistent.

* hulp op locatie (lokaal L0.09)
* je weet niet waar te beginnen of een onvindbare bug, of alles loopt vast
* moeite met verzinnen oplossing of juist begrijpen van de vraag
* dagelijks beschikbaar: je kunt gewoon binnenlopen

**Spreekuur en e-mail:** contact met de docenten.

* alle vragen over de regels en over dubbelzinnigheden in opdrachten
* bespreken van persoonlijke omstandigheden
* meedenken over grote problemen met het vak
* officiële zaken zoals deadlines en cijfers
* mail <help@mprog.nl> of kom langs tijdens het spreekuur


## Eindcijfer

Er zijn vier schrijfopdrachten die je verplicht moet doen:

| Achtergrond               | Vorm      | Deadline        |
|---------------------------|-----------|-----------------|
| Introduction to Computing | schrijven | vr 9 feb 16:00  |
| Besturingssystemen        | schrijven | vr 16 feb 16:00 |
| Representaties            | schrijven | vr 23 feb 16:00 |
| Internet                  | schrijven | vr 15 maa 16:00 |

Daarnaast kun je 48 punten halen, die uiteindelijk je eindcijfer bepalen:

| Onderdeel                          | Vorm      | Punten | Deadline         |
|------------------------------------|-----------|--------|------------------|
| UNIX-commando's en bestandssysteem | tentamen  | 6      |                  |
| UNIX-pipelines                     | tentamen  | 6      |                  |
| Tekstcodering en bestandsformaten  | project   | 6      | vri 23 feb 16:00 |
| Reguliere expressies               | tentamen  | 6      |                  |
| Webtechnologie en Homepage         | project   | 6      | vri 8 maa 16:00  |
| Scraping                           | tentamen  | 6      |                  |
| Databases en SQL                   | tentamen  | 6      |                  |
| PIDAC                              | practicum | 6      |                  |

Voorwaarden voor de punten per module:

- Bij opdrachten staat vermeld hoe deze beoordeeld worden. Soms zijn deelpunten mogelijk, soms moet de hele opdracht goed zijn om alle punten te krijgen.

- Je krijgt alleen punten voor de projecten die je op tijd hebt ingeleverd. Voor PIDAC geldt dat je alleen punten krijgt als je aanwezig was en de opdrachten af hebt.

Je eindcijfer kun je berekenen met `totaal_punten / 48 * 9 + 1`. Als je dus de helft van de punten haalt is dat een 5,5 als cijfer, en dat betekent een voldoende voor het vak.

### Herkansing

De schrijfopdrachten projecten kunnen niet "herkanst" worden na de deadline. Voor het tentamen wordt een normale herkansing gepland. Alle onderwerpen moeten bij het tentamen herkanst worden.


## Deadlines

Na de genoemde deadlines kun je geen punten meer krijgen voor de projecten. Bij het missen van schrijfopdrachten kun je het vak niet halen.


## Samenwerken

Je mag met je medestudenten (en anderen) communiceren in het Nederlands of Engels over je werk in deze cursus, maar niet in de vorm van meer dan een paar regels JavaScript, HTML en dergelijke talen. Als je twijfelt of je manier van werken in deze correct is, neem gerust contact op met de docenten.


### Citeren en hulpbronnen

Je mag gerust op het web zoeken naar uitleg die verder gaat dan de colleges en andere materialen die in de cursus bijgeleverd zijn, en je mag op zoek naar oplossingen voor technische problemen waar je tegenaan loopt.

Je mag niet op zoek naar daadwerkelijke **antwoorden en oplossingen** voor opdrachten uit het vak. Kom je er niet uit met een opdracht, dan moet uitgezocht worden waar het probleem ligt. Jij moet daar zelf het voortouw in nemen. Vraag dus hulp als je het nodig hebt, ook als het eigenlijk te laat is.

Spreek je docent of assistent aan en zeg "ik weet niet hoe ik nu verder moet". Je docent vraagt dan "wat heb je al gelezen of gedaan?". Vanuit daar ga je kijken wat je nog nodig hebt om de opdracht goed te kunnen doen.

Als je een kort tekst- of codefragment overneemt als onderdeel van jouw zelfbedachte oplossing, dan moet je altijd een precieze bronvermelding doen. Het moet exact duidelijk zijn welk idee je overneemt en van welke bron het komt.


### Officiële regels

Wat betreft fraude en plagiaat volgen we in deze cursus de richtlijnen van de Universiteit van Amsterdam en de werkwijze van de bachelor Informatica. De richtlijnen kun je [hier vinden].

[hier vinden]: https://student.uva.nl/onderwerpen/plagiaat-en-fraude
