# Tentamen

Het doel van het tentamen is kijken of je voldoende basiskennis hebt over de onderwerpen uit de cursus, zoals UNIX-commando's, regexes, databases, enzovoort.

Voor vijf van de modules van DR staan oefeningen voor het tentamen op deze website. Op het tentamen zelf krijg je soortgelijke vragen. Die moet je min of meer allemaal goed beantwoorden: niet 100%, maar er moeten geen gaten in je kennis zitten en gokken is ook niet de bedoeling, dus bijna perfect moet lukken. 

Nu de regel die het belangrijkste is: met het halen van één tentamenonderdeel worden de punten vastgelegd die bij de module van dat onderdeel horen. Had je 6 punten voor de module Regex, dan krijg je die punten ook echt als je op het tentamen laat zien dat je de basis van Regexes beheerst.

Daarnaast zijn er een paar modules zonder tentamen: die met de Homepage maken, PIDAC en Bestandsformaten. Als je daarvoor punten hebt gehaald liggen die al helemaal vast. Samen zijn er 8 modules en dus 48 punten te halen.

Punten die je eerder niet gehaald hebt kun je ook niet meer krijgen via het tentamen. Als je dus een module helemaal niet hebt ingeleverd, heeft het geen zin om daarvoor tentamen te doen.

In de [studiewijzer](/syllabus) staan de officiële regels.

## Vorm van het tentamen

Het tentamen is op papier en je krijgt geen hulpmiddelen tot je beschikking. Het idee is dat je echt een basis hebt van de onderwerpen zoals reguliere expressies en basis-UNIX-commando's.
De commando's zijn over het algemeen weinig schrijfwerk.

## Oefenen

Zorg dat je de oefenopdrachten goed gebruikt. Merk je dat je een antwoord niet zelf kunt bedenken, ga dan **niet** meteen het antwoord opzoeken. Ga dan eerst terug naar de module om te oefenen en te leren. Daarna probeer je de oefenopdracht nogmaals te doen en daarna ga je, als het nodig is, hulp vragen. Neem geen shortcuts anders verspeel je de oefenvragen. Er zijn geen extra oefenvragen (hoewel je zeker met je medestudenten zelf oefenvragen kunt uitwisselen, ze zijn niet moeilijk om te bedenken).
