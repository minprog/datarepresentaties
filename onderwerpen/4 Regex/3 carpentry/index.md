# Zoeken in bestanden

1. Doe het laatste deel van de workshop,
2. hou goed bij wat je opvalt,
3. en schrijf een verslag van wat je hebt gedaan en geleerd.

## Specificatie

Gebruik de website van [Software carpentry](https://swcarpentry.github.io/shell-novice/) om de workshop te doen.

Bij dit deel van de workshop ga je reguliere expressies gebruiken, maar specifiek met het commando `grep`. De syntax van de reguliere expressies is grotendeels gelijk, behalve dat hier geen `/.../` wordt gebruikt.

3.  Doe alle oefeningen van **hoofdstuk 7** (Finding Things). Het doel is om goed voorbereid te zijn voor de komende weken. Je doet dit door goed te oefenen en commando's **over te tikken** en de resultaten te bestuderen. Als je mazzel hebt maak je ook nog een paar tikfouten waardoor je moet achterhalen wat er fout ging: dan leer je het meest.

4.  In sommige gevallen matcht de omgeving niet met de omgeving die jij op je computer hebt. Zorg dat je uitzoekt hoe je dan moet handelen en betrek de assistenten hierbij. Je zou elk commando in de workshop moeten kunnen uitproberen.

## Verslag, overzicht

Voor dit onderwerp ga je zelf een overzicht maken in PDF formaat. Mik op een aantal pagina's waarin je de volgende onderdelen beschrijft:

- Alle bijzondere tekens die je in reguliere expressies kunt tegenkomen die behandeld zijn in het boek, de website regexlearn.com, en de Carpentry-workshop.

    - Bij elk teken een zelfgeschreven Nederlandse uitleg van wat dit betekent in een reguliere expressie.

    - Bij elk teken een voorbeeld van een korte reguliere expressie waarin dit teken voorkomt (maar niet alleen dat teken) en een voorbeeldzin die matcht met de expressie en een voorbeeldzin die niet matcht met de expressie. Deze voorbeelden kopieer je niet maar verzin je zelf.

- Alle belangrijke manieren om `grep` te gebruiken die in de Carpentry-workshop zijn benoemd. Denk aan de opties zoals `-v`.

    - Leg voor alle manieren uit, in eigen woorden in het Nederlands, waar ze voor zijn.

    - Geef voor alle relevante manieren van werken een compleet voorbeeld van hoe je grep moet aanroepen en een voorbeeld van wat de uitvoer zal zijn bij een bepaalde invoer.

Omdat je veel voorbeelden moet geven zal het vrij lang worden, dit is prima.
