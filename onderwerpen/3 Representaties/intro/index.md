# Representaties

Bij deze opdracht ga je kennismaken met representaties. Fundamenteel gebruiken computers stroom om de getallen 0 en 1 te kunnen representeren. Bovenop dit binaire systeem zijn alle andere representaties gebouwd die in computers voorkomen.

## Studiemateriaal

1.  Lees over *Decimal, binary, hexadecimal* uit het boek van Steven Frank, *How to count* (pagina 30 eindigt met een opmerking tussen haakjes maar pagina 31 is weggelaten om te zorgen dat we binnen de paginalimiet blijven; je kunt gewoon doorlezen).

2.  Lees daarna ook *Binary hardware* uit het boek van Schneider & Gersting, *Invitation to Computer Science* (op de laatste pagina begint paragraaf 4.3, die geen onderdeel is van de stof).

3.  Lees het hoofdstuk "Binary representation" uit het boek van Schneider & Gersting, *Invitation to Computer Science*. Het hoofdstuk begint met wat herhaling maar gaat al snel verder dan wat je eerder hebt gelezen.

4.  Kijk het college van CS50 over Multimedia:

    - [Open in CS50 video player](https://video.cs50.io/kccUxGDsMAQ?screen=d9eb5UAlvWc)
    - [Open lecture notes](https://cs50.harvard.edu/ap/2021/curriculum/technology/notes/multimedia/)

## Werkwijze

Zorg dat je op een zinvolle manier gebruik maakt van internet en ChatGPT, zoals uitgebreider beschreven bij de opdracht Introduction to Computing.

## Vragen

Beantwoord de volgende vragen. Beschrijf zorgvuldig hoe je aan je antwoord komt, inclusief specifieke verwijzingen naar bovenstaande materialen.

Je moet de vragen beantwoorden in een simpele PDF. Onderaan vind je instructies over het maken van de PDF en het inleveren.

1.  Zet de volgende binaire getallen om naar octale representatie:

    1. 111110110
    1. 1000001
    1. 10000010
    1. 1100010
    {: type="a"}

2.  Zet de volgende binaire getallen om naar hexadecimale representatie:

    1. 10101001
    1. 11100111
    1. 01101110
    1. 01111111

3.  Zet de volgende hexadecimale getallen om naar decimale representatie:

    1. 1066
    1. 1939
    1. 1
    1. 998
    1. 43

4.  Bij hexadecimaal gebruiken we de cijfers 0-9 en de letters A-F om getallen op te schrijven. Zonder die letters hebben we niet genoeg symbolen om 16 verschillende cijfers weer te geven. Stel dat je een 18-tallig stelsel ontwerpt voor het representeren van getallen. Welke symbolen zou je kunnen gebruiken voor de 18 verschillende cijfers, als je géén letters mag gebruiken? Bedenk een concreet alternatief.

1.  Geef de binaire representatie van de volgende string (gebruik makend van de ASCII-manier van encoden): `$25.00`.

1.  Geef de binaire representatie van de volgende string (gebruik makend van de ASCII-manier van encoden): `(a + b)`.

1.  Gebruik 12 bits en two's-complement om de binaire representatie van de volgende decimale getallen op te stellen:

    1. 1066
    1. 1939
    1. -272
    1. -1939

1.  Leg precies uit wat er gebeurt als je 1 optelt bij het 5-bit getal `01111`, als dit volgens de two's-complement methode moet worden gebruikt.

1.  01000001 01101110 01110011 01110111 01100101 01110010 00100000 01101001 01110011 00100000 00110100 00110010 00101110

    Wat is de boodschap hier?

1.  Om welke redenen zou een liedje in MP3-formaat veel beter kunnen klinken dan een liedje in MIDI-formaat?

2.  Wanneer zou je GIF kiezen boven JPEG voor een plaatje?

3.  Wanneer zou je JPEG kiezen boven GIF voor een plaatje?

4.  Hieronder vind je twee GIF's.

    **Franse vlag**

    ![French Flag: blue, white and red from left to right, each being a bit wider than the previous](300px-Civil_and_Naval_Ensign_of_France.svg.png)

    **Duitse vlag**

    ![German Flag: black, red and yellow from top to bottom in equal parts](1280px-Flag_of_Germany.svg.png)

    Beide plaatjes hebben een resolutie van 300 bij 200 pixels. Toch is de GIF van de Duitse vlag kleiner (in bytes) dan die van de Franse vlag. Hoe zou dat mogelijk kunnen zijn?

5.  "1-bit color" houdt in dat je twee kleurmogelijkheden hebt, zoals zwart-wit.

    - Als een plaatje "8-bits color" ondersteunt, hoeveel kleuren zijn dan (ongeveer) mogelijk?
    - Als een plaatje "24-bits color" ondersteunt, hoeveel kleuren zijn dan (ongeveer) mogelijk?

6.  Bekijk onderstaande video.

    ![embed](https://www.youtube.com/embed/WwnI0RS6J5A)

    Waarom helpt het niet om een plaatje te vergroten als je het scherper wil kunnen bekijken?

7.  In onderstaande GIF zie je een "flipbook"; op elk van de pagina's staat een nét iets andere tekening.

    ![Someone showing an animation in a flipbook](giphy.gif)

    Op welke manier is zo'n flipbook vergelijkbaar met een digitale video?

## Inleveren

Lever hieronder een PDF in met je uitwerkingen. Gebruik géén titelpagina. Vermeld je naam en studentnummer, en de naam van de opdracht. Vermeld ook de vraag boven elk antwoord---dit mag een samengevatte versie van de vraag zijn. Als je informatie van buiten het college gebruikt moet je een bronvermelding doen. Je mag gewoon de site/titel noemen in de tekst: het is niet wenselijk om volledige referenties in APA- of andere stijl te doen.

## Nakijken

De antwoorden worden kritisch nagekeken op zorgvuldige beantwoording. Dat betekent dat de antwoorden gebaseerd moeten zijn op de lesstof (het videocollege), dat wat er staat goed is en logisch onderbouwd en dat er geen onware of irrelevante beweringen of informatie bij de antwoorden staan. Aan de andere kant: een klein foutje is geen probleem.

Als de antwoorden ondermaats zijn naar inschatting van de docent dan krijg je de gelegenheid om binnen korte tijd nog een verbeterde versie in te leveren, zodat je kunt voldoen aan de voorwaarden om het vak te halen.
