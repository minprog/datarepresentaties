# Bestandssysteem in UNIX

1. Lees het hoofdstuk en doe het eerste deel van de workshop hieronder,
2. hou goed bij wat je opvalt en wat je leert,
3. en schrijf een verslag van wat je hebt gedaan en geleerd.

## Literatuur

Hoofdstuk "File systems" uit het boek van Dale & Lewis, *Computer Science Illuminated*. (Let op: in de reader staat eerst nog een ander hoofdstuk "Operating Systems", maar dat komt later.)

## Vragen

Beantwoord de volgende vragen weer in een PDF. Je voegt later ook nog een verslag toe van het doen van de workshop (zie onder).

<!--
1.  De woorden "files" en "directories" of hun Nederlandse vertalingen "bestanden" en "mappen" zijn *analogiën* uit de echte wereld. De woorden zijn dus afgeleid van een ander begrip, net zoals heel veel van de "magische woorden" die een rol spelen in de computerwereld. Het nadeel van analogiën is dat de overeenkomst vaak maar beperkt is.

    Bespreek van zowel het woord "map" als van "directory" hoe sterk de analogie is met het object uit de echte wereld. Bedenk welke eigenschappen van de computerversie en de echte versie er zijn (bijvoorbeeld: een "map" in de echte wereld kan papieren bevatten). Bespreek welke eigenschappen wel en niet overeenkomen. Baseer je onder andere op een goede woordenboek-definitie van de termen die je hebt gekozen (want wat is een "directory" eigenlijk in de echte wereld?).

    Let op: je vergelijkt dus niet "map" met "directory", dat is niet de opdracht hier!

1.  In het Nederlands noemen we een directory ook wel een "map". Dat is een computerterm die is geleend uit de echte wereld: mappen met daarin allerlei papieren, bijvoorbeeld over een bepaalde persoon, bestonden al lang voor we die term gingen gebruiken in de computerwereld.

-->

2.  Wat is de minimale informatie die een directory over elke file moet bevatten? Waarom is dit minimaal, ofwel waarom zou het anders niet kunnen werken als opslag?

3.  Geef het absolute pad van het bestand `access.old` uit figuur 11.5 van het boek.

4.  Stel dat de "current working directory" (huidige directory) is `C:\Windows\System`. Geef het relatieve pad naar het bestand `proj3.java` zoals in figuur 11.4 van het boek.

5.  **Dit is de belangrijkste vraag over het leeswerk.** Beschrijf welke opvallende dingen je hebt geleerd bij het lezen in het boek en het uitwerken van de vragen. Geef aan wat je eventueel moeilijk vond en welke bronnen je hebt gebruikt om verder uit te zoeken wat je moest begrijpen.

## Workshop

Gebruik de website van [Software carpentry](https://swcarpentry.github.io/shell-novice/) om de workshop te doen.

1.  Zorg dat je een UNIX-omgeving klaar hebt staan op je computer. Je hebt deze bij Programmeren 1 geinstalleerd. (Gebruik *niet* de installatie-instructies van Software Carpentry.)

    - Op een Mac gebruik je de terminal-applicatie om de workshop te volgen.
    - Op Windows gebruik je Ubuntu om de workshop te volgen.

    Mocht je niet meer weten hoe dit werkt, kom dan langs in het lab en betrek een assistent erbij.

2.  Vergeet niet om op de Setup-pagina van de workshop de **zip-file** te downloaden waarin alle bestanden staan om mee te oefenen.

3.  Doe alle oefeningen van **hoofdstukken 1, 2 en 3**. Het doel is om goed voorbereid te zijn voor de komende weken. Je doet dit door goed te oefenen en commando's **over te tikken** en de resultaten te bestuderen. Als je mazzel hebt maak je ook nog een paar tikfouten waardoor je moet achterhalen wat er fout ging: dan leer je het meest.

4.  In sommige gevallen matcht de omgeving niet met de omgeving die jij op je computer hebt. Zorg dat je uitzoekt hoe je dan moet handelen en betrek de assistenten hierbij. Je zou elk commando in de workshop moeten kunnen uitproberen.

5.  **Dit is de belangrijkste vraag over de workshop.** Beschrijf in dezelfde PDF als hierboven welke opvallende dingen je hebt geleerd bij het doen van de workshop. Geef aan wat je eventueel moeilijk vond en welke bronnen je hebt gebruikt om verder uit te zoeken wat je moest begrijpen. Je kunt ook aangeven waarover je vragen hebt gesteld of waarover je discussies hebt gevoerd met medestudenten.

> Tip: je kunt voor zo'n praktische opdracht als deze ook screenshots maken en opnemen in je PDF om te laten zien wat er bijvoorbeeld mis ging.

## Nakijken

Ook bij deze opdracht moet je weer dingen die je hebt geleerd bijhouden. Bij deze opdracht geldt (naast het beantwoorden van de specifieke vragen) sterker dan voorheen dat je zelf verslag moet doen van jouw leerproces, dus bij vraag 5 hierboven. Relateer je ervaringen tijdens de workshop aan wat je al wist (of wat je nog niet wist).
