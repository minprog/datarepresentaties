# Manipulating files with UNIX

1. Studeer in het hieronder genoemde hoofdstuk,
2. hou goed bij wat je opvalt en wat je leert,
3. en beantwoord dan de vragen hieronder.

## Literatuur

Het hoofdstuk "Manipulating files", inclusief het deel "Writing basic scripts" uit het boek *UNIX Visual Quickstart Guide* van Ray & Ray. Een deel is herhaling van de Software Carpentry-module, maar dit kan ook nuttig zijn als naslag.

## Vragen

Let op: als je testbestanden maakt, doe dat dan niet in Windows met Notepad of Atom. Gebruik in plaats daarvan `nano` (zoals uitgelegd in de Software Carpentry workshop). Dan zijn de line endings correct voor gebruik van `grep`.

1.  Geef een commando om alle lowercase letters in een bestand om te zetten naar uppercase.

1.  Wat is een *key field* voor het commando `sort`? Gebruik eventueel `man sort` om het uit te zoeken.

1.  Schrijf een geheim bericht in een bestand genaamd `brief.txt`. Geef een commando om alle letters in het bestand met 13 posities op te schuiven (dus `a` wordt `n`, `b` wordt `o` en `n` wordt `a`).

1.  Sorteer het volgende bestand (`desserts`) op type dessert (dus `pie`, `cake` enzovoort):

        blueberry pie
        chocolate cake
        apple strudel
        chocolate moose
        pumpkin pie
        molasses cookies
        chocolate fudge
        rhubarb pie
        strawberry tart
        cherry cobbler
        peach pie
        pound cake

    Welk commando moet je hiervoor geven?

1.  Bij een ander vak geven we [deze opdracht](https://pyprog.proglab.nl/opdrachten/week5/eca2csv) voor het schrijven van een programma om een databestand om te zetten in een beter formaat. Die cursus is in Python maar je kunt deze opdracht véél korter in UNIX doen. Geef een commando (met pipes) om deze datafile om te zetten naar het in de opdracht beschreven formaat. Het originele bestand kun je daar downloaden. (Opschonen van missende waarden is niet verplicht maar zou kunnen met `awk`).

## Inleveren

Lever hieronder een PDF in met je uitwerkingen. Gebruik géén titelpagina. Vermeld je naam en studentnummer, en de naam van de opdracht. Vermeld ook de vraag boven elk antwoord---dit mag een samengevatte versie van de vraag zijn. Als je informatie van buiten de aangeleverde tekst gebruikt moet je een bronvermelding doen; je mag gewoon de site/titel noemen in de tekst.

## Nakijken

De antwoorden worden kritisch nagekeken op zorgvuldige beantwoording. Dat betekent dat de antwoorden gebaseerd moeten zijn op de lesstof, dat wat er staat goed is en logisch onderbouwd en dat er geen onware of irrelevante beweringen of informatie bij de antwoorden staan. Aan de andere kant: een klein foutje is geen probleem.
