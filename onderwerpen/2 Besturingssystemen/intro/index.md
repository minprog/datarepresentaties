# Besturingssystemen

Bij deze opdracht ga je kennismaken met besturingssytemen. Dit is een deel van de software die nodig is om een computer te kunnen gebruiken. Beveiliging komt ook aan bod, op allerlei verschillende manieren.

## Studiemateriaal

1.  Lees het onderdeel *Operating systems* uit het boek van Brookshear, *Computer Science: An Overview*.

2.  Kijk het college van CS50 over Security:

    - [Open in CS50 video player](https://video.cs50.io/Kuy4cEXpXEE?start=983)
    - [Open lecture notes](https://cs50.harvard.edu/college/2022/spring/notes/cybersecurity/)

## Werkwijze

Zorg dat je op een zinvolle manier gebruik maakt van internet en ChatGPT, zoals uitgebreider beschreven bij de opdracht Introduction to Computing.

## Vragen

Beantwoord de volgende vragen. Beschrijf zorgvuldig hoe je aan je antwoord komt, inclusief specifieke verwijzingen naar bovenstaande materialen.

Je moet de vragen beantwoorden in een simpele PDF. Onderaan vind je instructies over het maken van de PDF en het inleveren.

1.  We hebben een queue waarin we de items R, S en T plaatsen, in die volgorde. Vervolgens verwijderen we één element uit de queue, volgens de queue-regels. Dan plaatsen we een vierde item X in de queue. We verwijderen dan weer één item, en we plaatsen tot slot Y en Z erin. Welke resterende items komen uit de queue als we deze één voor één verwijderen? Geef niet alleen het juiste antwoord maar leg uit hoe je daar gekomen bent.

2.  Wat is de rol van de *user interface* in een besturingssysteem? Om deze vraag goed te beantwoorden moet je uitleggen wat een user interface is en waarom dit onderdeel is van wat wij een besturingssysteem noemen.

3.  Wat is de rol van de *kernel* in een besturingssysteem? Om deze vraag goed te beantwoorden moet je uitleggen wat een kernel is en waarom dit onderdeel is van wat wij een besturingssysteem noemen.

4.  Leg in woorden uit welke directorystructuur wordt geïmpliceerd door het pad `X/Y/Z`. Om deze vraag te kunnen beantwoorden moet je begrijpen wat "geïmpliceerd" hier kan betekenen, wat een pad is en wat een directorystructuur is. Begrijp je de vraag niet goed, zorg dan dat je deze helemaal uitpluist en hulp vraagt.

5.  Wat is het verschil tussen een process met de status "waiting" en een proces met de status "ready"?

6.  Waarom is het booten een noodzakelijk proces in een computer? Om deze vraag goed te kunnen beantwoorden moet je vermelden welke rol het booten heeft en je moet ook heel scherp uitleggen waarom het noodzakelijk is (waarom een computer anders niet zou kunnen werken).

7.  Wat is het technische verschil tussen een firmware-update en een operating system-update? Om deze vraag goed te bantwoorden moet je waarschijnlijk uitleggen waar firmware en besturingssysteem worden opgeslagen in een computer. Ook moet je waarschijnlijk uitzoeken waarom het boek enerzijds zegt dat ROM read-only is, maar tegelijk zegt dat een firmware-update mogelijk is. Een goede ingang hiervoor is Wikipedia over ROM.

1.  Als een mobiele telefoon beveiligd is met een code van 4 symbolen, waar elk symbool een decimaal cijfer is (0 tot en met 9), hoe lang zou het dan kunnen duren om de code te achterhalen als iedere poging 1 seconde kost om te controleren?

2.  Als een mobiele telefoon beveiligd is met een code van 6 symbolen, waar elk symbool een decimaal cijfer is (0 tot en met 9), een hoofdletter (A tot en met Z), of een kleine letter (a tot en met z), hoe lang zou het dan kunnen duren om de code te achterhalen als iedere poging 1 seconde kost om te controleren?

3.  Hoewel je zou kunnen denken dat het veiliger is (en slim!) om getallen te gebruiken die **lijken** op letters in plaats van de letters zelf, is dat niet echt veiliger. Waarom niet?

4.  Stel dat je je wachtwoord bent vergeten voor een bepaalde website. Ofschoon het waarschijnlijk wel tot de mogelijkheden behoort om je wachtwoord via een link op de website opnieuw in te stellen, zal niemand die bij het bedrijf werkt je het vergeten wachtwoord kunnen vertellen. Waarom niet?

5.  Wat betekent het als een website 2-factor authenticatie gebruikt? Wat zouden die twee factoren kunnen zijn? Geef diverse opties en combinaties, en beschrijf voor minstens één combinatie waarom het in principe moeilijk is voor een crimineel om beide factoren onder controle te krijgen of te "stelen".

## Inleveren

Lever hieronder een PDF in met je uitwerkingen. Gebruik géén titelpagina. Vermeld je naam en studentnummer, en de naam van de opdracht. Vermeld ook de vraag boven elk antwoord---dit mag een samengevatte versie van de vraag zijn. Als je informatie van buiten het college gebruikt moet je een bronvermelding doen. Je mag gewoon de site/titel noemen in de tekst: het is niet wenselijk om volledige referenties in APA- of andere stijl te doen.

## Nakijken

De antwoorden worden kritisch nagekeken op zorgvuldige beantwoording. Dat betekent dat de antwoorden gebaseerd moeten zijn op de lesstof (het videocollege), dat wat er staat goed is en logisch onderbouwd en dat er geen onware of irrelevante beweringen of informatie bij de antwoorden staan. Aan de andere kant: een klein foutje is geen probleem.

Als de antwoorden ondermaats zijn naar inschatting van de docent dan krijg je de gelegenheid om binnen korte tijd nog een verbeterde versie in te leveren, zodat je kunt doen aan de voorwaarden om het vak te halen.
